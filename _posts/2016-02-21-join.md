---
layout: post
title: La clausola Join
---

La join è un'operazione binaria che si applica a due relazioni. La funzione della join è unire tuple logicamente collegate delle due relazioni in un'unica tupla. La relazione risultante ha come schema l'insieme degli attributi delle due relazioni, mentre l'estensione viene espressa come il prodotto cartesiano delle due relazioni seguito dalla selezione delle tuple che soddisfano la condizione di join.

In particolare una join effettua prima un prodotto cartesiano tra le due tabelle, e poi il confronto e la conseguente eliminazione di alcune tuple.

## Inner Join
Una inner join crea una nuova tabella combinando i valori delle due tabelle di partenza basandosi su una certa regola di confronto. Quando la regola di join viene soddisfatta, i valori di tutte le colonne di entrambe le tabelle vengono combinate in un’unica riga.

## Natural Join
Solitamente la join confronta colonne di tabelle diverse che hanno lo stesso nome; la natural join fa proprio questo.

## Cross Join
Il risultato di una cross join è il prodotto cartesiano di tutte le righe delle tabelle che concorrono alla query; è come effettuare una inner join in cui la regola di confronto ritorna sempre vero.

## Left Outer Join
La left outer join produce una tabella che contiene tutti i record della prima tabella (o quella a sinistra, left), mentre dalla seconda vengono estratte solamente le righe che soddisfano la regola di confronto della join. Nelle righe in cui la clausola non trova riscontro la join mette nelle colonne della seconda tabella il valore NULL.

## Right Outer Join
Esattamente come la left outer join, solo che la right outer join produce una tabella contenente tutti i record della seconda tabella e solo quelli che soddisfano la regola di confronto della prima tabella.

## Full Outer Join
La full outer join è l’unione delle due precedenti: crea una tabella contenenti sia i record della prima tabella che i record della seconda tabella, ponendo sempre a NULL le colonne delle tabelle che non si uniscono perché non soddisfano la regola di confronto.